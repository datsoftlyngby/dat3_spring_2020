---
shortTitle: "Bornholm"
date: "12-12-2019"
title: "Bornholm Bootcamp"
notForMenu: true

--- 
![-](./bornholm.PNG)

*Fredag d. 15/11 - søndag d.17/11 afholder vi en Bootcamp på Bornholm, hvor I over disse tre dage vil lære at lave mobile applikationer, til både IOS og Android med React Native.  
På dette tidspunkt er vi færdige med teori, har netop afsluttet CA-3 og mangler kun  semesterprojektet. Vi fremrykker CA-3 afleveringen til torsdag 12.30 (dagen før afrejse) og reviews starter for nogen allerede om eftermiddagen, og for resten, formiddagen efter, på selve afrejsedagen.* 
### Hvad er ideen med dette tilbud
Ideen med denne weekend er, at lære noget nyt fagligt, “frivilligt” på en “sjovere” måde, samt råde bod på de manglende socialle tiltag her på stedet. 

App's og React Native er taget ud af pensum af hensyn til stofmængden for grønne studerende, så niveauet er lagt efter hvad vi ved vi kan forvente af gule/røde studerende. For dem af jer der har haft det rigtigt svært med semesteretets pensum indtil nu, planlægger vi derfor at afholde et parallelt spor, med fokus på at arbejede videre med JPA, REST og REACT. Dette giver jer en unik chance for at komme *“med på vognen”* rent fagligt inden semesterprojekt og eksamen.
### Foreløbig plan 
Vi forestiller os, at vi starter med at præsentere noget generel teori om vores selvopfundne betegnelse, 1-2-3 problemet, som henfører til det problem, at mange virksomheder har et behov for at være tilstede på alle de tre store platforme, WEB, Android og IOS. Skal man designe Native med de oprindelige værktøjer til hver platform kræver dette medarbejdere med en meget bred viden, som er dyre, og svære at finde. Derfor findes der mange bud på teknologier der gør det muligt at designe til alle tre platforme med samme, eller næsten samme teknologi. Her er React Native en særdeles realistisk mulighed. 
### Hvad skal vi/I lave 
Først skal vi selvfølgelig lære om hele setup’et og hvordan man skriver React Native Apps. Her får I en “genial” genopfriskning på de forrige uger, da React og React Native ligger meget tæt på hinanden. 
Herefter begynder der at være frit spil hvor I selv skal “lege” og afprøve jeres egne ideer.  Dette sker ugen før opstart på semesterprojektet, som I på dette tidspunkt har valgt. Så der er mulighed for at opbygge en prototype rettet mod semesterprojektet hvis I vil have en App med i jeres projekt. Alternativt, kan I bare lege og implementere egne ideer. På andendagen vil vi kort introducere hvordan I kan arbejde med kamera, lokation, accelerometer og lignende, så I kan udnytte alle features i en moderne smartphone. Vi regner med at afslutte hele forløbet med en konkurrence hvor vi vælger forskellige kategorier som teknisk/sjoveste/bedste ide.
### Økonomi 
Vi får dækket udgift til transport (bus/færge) og der er mulighed for at overnatte gratis på Campus, hvis du tager en sovepose og liggeunderlag med. Der er også omklædningsrum, så man kan få et bad undervejs. Vi har også fundet penge til en fælles hyggeaften, men regn med at øvrig forplejning bliver på egen regning.
### Tilmelding
Vi vil gerne hurtigst muligt have en forhåndstilmelding for at se om dette overhovedet er noget vi skal gå videre med. Denne er ikke bindende, men bør afspejle en **seriøs** forventning om at deltage. Bindende tilmelding kommer senere.  Tilføj dit navn på [listen her](https://docs.google.com/spreadsheets/d/1kPq5sBnQu0h7RMaZH6G2do04_2MDN2JmqIxQgcY_Xfc/edit?usp=sharing) inden 20/10, MEGET gerne før, hvis du regner med at ville deltage. 
